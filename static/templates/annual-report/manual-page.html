<style accesskey="{{pageNum}}">
    #manual-page td {
        padding-top: 1px;
        padding-right: 10px;
        padding-left: 10px;
        color: black;
        font-size: 12.0pt;
        font-weight: 400;
        font-style: normal;
        text-decoration: none;
        font-family: "Times New Roman", serif;
        text-align: general;
        vertical-align: bottom;
        border: none;
        white-space: nowrap;
        overflow: hidden;
        border: none !important;
    }

    #manual-page .header {
        font-size: 28.0pt;
        font-weight: 700;
        text-align: center;
        vertical-align: middle;
    }
    #manual-page .text-col {
        white-space:pre-wrap; 
        word-wrap:break-word;
        vertical-align: top;
        text-align: justify;
    }
    #manual-page .text-header {
        text-align: center;
        font-weight: 700;
        height: 0px;
    }
    #manual-page span {
        padding-left: 30pt;
    }
</style>
<div id="manual-page" align=center x:publishsource="Excel">
    <table border=0 cellpadding=0 cellspacing=0 style='border-collapse: collapse;table-layout:fixed;width:1400pt'>
        <col style='width:350pt'>
        <col style='width:350pt'>
        <col style='width:350pt'>
        <col style='width:350pt'>
        <tr height=20 style='height:17.0pt'> </tr>
        <tr height=20 style='height:17.0pt'> </tr>
        <tr height=20 style='height:17.0pt'> </tr>
        <tr height=20 style='height:17.0pt'>
            <td colspan=4 class=header style='border-right:.5pt solid windowtext;border-left: none'>
                УПУТСТВО ЗА ВОЂЕЊЕ БЛАГАЈНИЧКОГ ДНЕВНИКА
            </td>
        </tr>
        <tr>
            <td class="text-col">
                <div class="text-header">1) Општа упутства</div>
                
<span>а) за једну годину служи само један дневник, који је подељен по месецима, те се на свакој страни могу водити послови одређени само за тај месец. Примања и издавања уносе се, према стварном приходу - расходу, у току седмице (недеље) или о празнику;</span>
<span>б) у дневник се уписује мастилом, ћирилицом;</span>
<span>в) на крају дневника - иза месеца децембра - израђен је збирни рачун, који ће заменити буџетски партијалник, тако да се овај не мора водити; после овог збирног рачуна налази се страна за упис хартија од вредности и уложних књижица и, најзад, завршни рачун.</span>
                <div class="text-header">2) Начин вођења дневника по месецима</div>

<span>У благајнички дневник уносе се редом сва примања. За свако примање, или издавање, благајник подноси реферат, на коме председник издаје налог за књижење. Реферату се прилажу оригинални рачуни, признанице и други благајнички документи. У један реферат може се унети више благајничких примања односно издавања, па то скупно унети у једну линију дневника са распоређеним сумама према одговарајућим партијама и позицијама. Тако ће благајнички дневник моћи послужити и већим црквеним општинама којима би по 25 линија било мало за сав благајнички рад у току месеца. Уколико црквена општина нема више од 25 примања и 25 издавања у току месеца, нису потребни реферати за књижење, него ће сваки исплатни документ књижити у посебну хоризонталну линију, а његов износ у одговарајућу колону. Ових штампаница може се наручити потребан број.</span>
<span>Из ових благајничких докумената књижи се на следећи начин:</span>
<span>а) на левој страни где је ознака “Примање” бележе се сва примања у току месеца. Благајник, или лице које то ради, бележење ће вршити на основу поднетог или исплатног документа и то према рубрикама у којима су одређене врсте примања, а у рубрици “Укупно” унети целокупну суму примања;</span>
<span>б) на десној страни са ознаком “Издавање” бележе се сва издавања у току месеца, а на исти начин као и примања;</span>
</td>
<td class="text-col">
 <span>в) неозначене последње празне колоне на левој (“примање”) и десној (“издавање”) страни, односе се на евентуално девизно пословање;</span>
<span>г) на крају месеца саберу се све рубрике како на левој, тако и на десној страни.</span>
<span>На левој страни у реду где је означено “Пренос готовине из прошлог месеца” уноси се сума која је прошлог месеца остала у благајни неутрошена, односно сума која је прошлог месеца показана на десној страни као “Благајничка готовина за пренос у наредни месец”. Нарочито се напомиње да се у првом месецу буџетске године не уписује пренос из претходног месеца, јер припада прошлој години.</span>
<span>На десној страни, на крају месеца, означена је рубрика “Свега издавања”, у коју се уноси збир свих сума унесених у рубрици “Укупно”, и тај збир представља укупна месечна издавања. После ове рубрике налази се друга са ознаком “Благајничка готовина за пренос у наредни месец”, у коју се уноси разлика између укупних месечних примања и издавања за тај месец, односно разлика између суме показане на левој страни у рубрици “Укупно” и суме показане на десној страни у рубрици “Свега издавања”. Напомиње се да збир сума у рубрикама “Укупно”, како на једној тако и на другој страни, мора бити једнак.</span>
<span>Када се закључе тромесечна примања и издавања, благајник ће поднети извештај црквено-општинском савету, који ће из своје средине одредити два члана који ће извршити преглед убележених примања и издавања сравњивањем са документима. Поред тога, извршиће пребројавање новца - готовине, па ако се увере у исправност рада председника, као наредбодавца, и благајника као рачунополагача, потписаће дневник за тромесечје. У случају да су нашли неправилности, неће потписати, већ ће поднети црквено-општинском савету посебан извештај.</span>
<span>На истој страни, постоји рубрика за уписивање при ванредном прегледу.</span>
                <div class="text-header">3) Збирни рачун</div>

<span>У овај рачун се уносе стања по месецима из месечног дневника, а из рубрика “Свега примања” и “Свега издавања”.</span>
<span>На крају године збир у реду “Свега” показаће остварени</span>
</td>
<td class="text-col">
приход, тј. расход по буџетским партијама.
<span>На истој страни налази се “Рекапитулација”, у коју се уноси целокупно примање и издавање, па кад се од примања одузме издавање, добиће се чист приход на крају године. Испод чистог прихода упише се стање благајничке готовине из прошле године, те се обе цифре саберу и добије стање целокупне благајничке готовине.</span>
                <div class="text-header">4) Хартије од вредности и улози на штедњу</div>

<span>После “Збирног рачуна” налази се страна у коју се уносе стања хартија од вредности. Оне се уносе на самом почетку године. Уколико би се у току године вршила набавка нових хартија, оне би се уписале испод тога. На крају године сабере се вредност свих и унесе у рубрику “Свега ном. вредности”. Ако је у току године извршена продаја, амортизација или слично, унеће се целокупна вредност таквих хартија у рубрику “У току године отуђено - амортизовано”, па ће се иста одузети од збира у рубрици “Свега ном. вредности”, и на тај начин добити ном. вредност на крају године.</span>
<span>На истој страни уписаће се улози дати на штедњу. У рубрику “Стање улога на почетку буџетске године” уписаће се из уложних књижица стање показано на крају године, одн. 31. децембра. У рубрику “У току године уложено”, уписиваће се суме које су у току буџетске године улагане на штедњу, па и камата. У рубрику “У току године изузето” уписиваће се суме у току године изузете - подигнуте.</span>
<span>На крају године свака рубрика се посебно сабере и добијени резултат уписује у рубрику “Свега”. Затим се испод збира рубрике “Стање на почетку буџетске године” упише резултат из рубрике “У току године уложено”, обе цифре саберу и добијени резултат уписује у рубрику “Укупно”. Испод ове цифре уписује се збир из рубрике “У току године изузето”, па се исти одузме од збира у рубрици “Укупно” и добијени резултат уписује у рубрику “Стање улога на крају године”. Овај резултат мора да одговара стању улога по уложним књижицама на дан 31. децембра.</span>
<span>Чланови црквено-општинског савета вршећи преглед, дужни су да свакомесечно прегледају стање вредности на овој страни, а на крају године потписом потврде исправност, ако је стање уредно.</span>
</td>
<td class="text-col">
<span>У случају да се хартије од вредности и уложне књижице налазе на чувању код епархијског управног одбора, мора се уписати њихово стање, али ће чланови црквено-општинског савета констатовати да показано стање одговара потврдама које је епархијски управни одбор издао на примљене вредности.</span>
    <div class="text-header">5) Завршни рачун</div>
    
<span>Овај рачун треба да покаже целокупно стање имовине, дуговања и чисте имовине.</span>
<span>На левој половини ове стране уписује се вредност појединих врста имовине. У рубрику “Готовина у благајни” уписује се стање благајне показано у “Збирном рачуну” у рубрици “За пренос у наредну годину (рез. фонд)”. У рубрику “Улози на штедњи” уписује се стање показано у “Хартијама од вредности и улозима на штедњу” у рубрици “Стање улога на крају године”. У рубрику “Хартија од вредности” уписује се стање са исте стране показано у рубрици “Свега ном. вредности на крају године”. У рубрику “Некретнине: зграде, земљишта”, уноси се вредност свих некретнина убрајајући ту и храм - цркву. Вредност се уноси према матичној књизи, ако ова не постоји, и док се не устроји, према процени. У рубрику “Инвентар” уноси се вредност покретне имовине (столови, столице, црквене ствари и друго), а према вредности означеној у “Магацинској књизи”, а ако таква књига не постоји, и док се не устроји, према процени.</span>
<span>Стање свих вредности се сабере и резултат упише у рубрику “Свега”.</span>
<span>На десној половини уписују се дугови које има црквена општина. Збир ових дугова уписује се у рубрику “Свега”.</span>
<span>У рубрику “Укупна имовина” уписује се сума из рубрике “Свега”, са леве половине, а у рубрику “Укупни дугови” уписује се збир са десне половине показан у рубрици “Свега”. Кад се ове две цифре одузму једна од друге, добије се чиста имовина, чији се резултат уписује у рубрику “Чиста имовина”.</span>
<span>Завршни рачун оверавају лица за чије су потписе израђене рубрике, а чланови црквено-општинског савета, ако се прегледом увере у исправност његову, исто тако потписују.</span>
            </td>
        </tr>
    </table>
</div>